<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sasanka</title>
</head>
<body>
    <p>Jedná se o vytrvalé byliny s podzemním oddenkem, který může být dlouhý a válcovitý nebo hlízovitě zkrácený[4] Lodyhy jsou lysé nebo chlupaté. Přízemní listy mohou chybět, jindy jsou přítomny, pak jsou dlouze řapíkaté, jsou zpravidla trojčetné, někdy až pětičetné nebo jen dlanitě dělené. Lodyžní listy (popř. listeny, záleží na interpretaci) jsou podobné přízemním, v trojčetném přeslenu, jsou zpravidla také trojčetné. Květy jsou většinou jednotlivé, řidčeji po několika, různých barev, bílé, žluté, ale i červené nebo modré. Okvětních lístků bývá nejčastěji 5–20[4] Jedná se ale ve skutečnosti po petalizované (napodobující korunu) kališní lístky, kdy korunní lístky chybí.[2] Tyčinek je mnoho. Opylení probíhá pomocí hmyzu (entomogamie).[4] Gyneceum je apokarpní, pestíků je mnoho. Plodem je nažka, která může být řídce až hustě chlupatá nebo až huňatá a je zakončená zobánkem. Na bázi nažky je někdy olejnaté masíčko. Nažky jsou uspořádány do souplodí. Jsou rozšiřovány větrem (anemochorie) nebo pomocí mravenců (myrmekochorie).[4]</p>
    <h2>Druhy sasanek</h2>
    <ul>
        <li>sasanka altajská (Anemone altaica)</li>
        <li>sasanka apeninská (Anemone apennina)</li>
        <li>sasanka baldenská (Anemone baldensis)</li>
        <li>sasanka dvoukvětá (Anemone flaccida)</li>
        <li>sasanka hajní (Anemone nemorosa)</li>
    </ul>
    <menu>
        <li><a href="seznamy.HTML">Slunečnice</a></li>
     </menu>
</body>
</html>